#העיר כמיתוס: בין אינטואיציה לתכנון אורבני

##מבוא
מיתולוגיות, אינטואיציה ומהות אנושית
מיתולוגיות קמות ונופלות, אבל משהו במהות נשאר$ …[importance of] institutions as truly constant elements of historical life and the relationship between myth and institution. (Aldo Rossi - The Architecture of the City, 25: Fustel de Coulanges)$. בני אדם ניחנו באינטואיציה להכיר את העולם בו הם פועלים, והם פועלים בתוכו מתוך האינטואיציה הזו באופן עקבי ובלתי משתנה מהותית$ יש לציין ולהסתייג, כי ייתכנו גם תנודות מהותיות בין זמנים, מקומות ועמים שונים, אולם קשה לזהותן, מפני שההתפלגויות התרבותיות בין חברות אנושיות כפי שהן מתבטאות באמונות שונות, מערכות משפט ומוסר שונות, קצבים שונים של התפתחויות טכנולוגיות וכן תפיסות אסתטיות שונות - עשויות ונוטות להיות תוצאות של הבדלים מקריים ולא מהותיים.$. עם זאת, האינטואיציה הראשונית לובשת ופושטת צורות (טיפולוגיות) בזמן, במקום ובקולקטיבים שונים. 

פעולה זו כוללת את כל חלקי היצירה האנושית: הדת, השלטון, המשפט, הכלכלה, הטכנולוגיה והאמנויות. זריחתן בצורה המזוקקת ביותר של כל אלו מתרחשת בעיר. בעקבות בנייתה של העיר הראשונה ובתוכה מנצים סממני תרבות ויצירה$״ויצא קין מלפני ה׳ וישב בארץ נוד קדמת עדן: וידע קין את אשתו ותהר ותלד את חנוך ויהי בֹּנֶה עיר ויקרא שם העיר כשם בנו חנוך: ויולד לחנוך את עירד ועירד ילד את מחויאל ומחייאל ילד את מתושאל ומתושאל ילד את למך: ויקח לו למך שתי נשים שם האחת עדה ושם השנית צלה: ותלד עדה את יבל הוא היה אבי ישב אהל ומקנה: וְשֵׁם אחיו יובל הוא היה אבי כל תפש כנור ועוגב: וצלה גם הוא ילדה את תובל קין לטש כל חרש נחשת וברזל ואחות תובל קין נעמה: ויאמר למך לנשיו עדה וצלה שמען קולי נשי למך האזנה אמרתי כי איש הרגתי לפצעי וילד לחברתי: כי שבעתים יקם קין ולמך שבעים ושבעה: וידע אדם עוד את אשתו ותלד בן ותקרא את שמו שת כי שת לי אלהים זרע אחר תחת הבל כי הרגו קין: ולשת גם הוא ילד בן ויקרא את שמו אנוש אז הוחל לקרא בשם ה׳:״ (בראשית ד, טז-כו)$. שושלתו של למך היא הכפלה וגידול של המהלך של קין, בונה העיר הראשונה, ובעצם הקצנה שלו. מיד לאחר מכן השושלת הזו מייצרת את דור אנוש - "אז הוחל לקרוא בשם ה'" - אגד היצירה, הסיפור והתרבות שנוצר בעיר מייצר מתוכו מיתוס$אז הוחל - לשון חולין, לקרוא את שמות האדם ואת שמות העצבים בשמו של הקב"ה, לעשותן אלילים ולקרותן אלהות. (רש״י שם)$.

אולם, כל הנ״ל שייך למבט בקנה מידה מסנוור ועצום מימדים, שלפיו ״אלף שנים כיום אתמול״, ובמסגרתו כמעט ולא ניתן לנהל דיון על מרכיבי החיים הממשיים. המיתוס התרבותי השלט בחברה, זמן ומקום מסוימים הוא זה שמארגן את תובנותיהם של המטא-מבנים הללו לכדי התנהלות חברתית-מרחבית אורגנית מסוימת. בהמשך נראה שקיים מיתוס כזה עבור הסביבה בה ממוקם הפרויקט, ושיש ערך בזיהויו.

ככזה, המיתוס מכוון את פעולותיו של אדם. הטכניקה היומיומית עלולה אולי להיות מושפעת משיקולים פיזיקליים, אבל פעולות מודעות, גדולות, של אדם בן תרבות הן תוצר ישיר והכרחי של מיתולוגיה עירונית.

##התרבות כמבנה מארגן בחיים העירוניים
תרבות משמשת כמערכת הקולטת לתוכה מיתוסים, ולעיתים מיתולוגיות שונות, ומארגנת את המכלול שלהם. בעיר, התרבות מתגלמת באופן מוחשי בכל רובד של המרחב: באדריכלות, בדפוסי תנועה, בקצב החיים, ובאינטראקציות האנושיות. התרבות צומחת מהחיוניות של העיר ומגדירה את התנאים אליהם יש להישמע בתוכה. היא מכתיבה את הרציפות של העיר על קני המידה שפועלים בה, הכוחות שמניעים ומונעים בה, והזמן שמפעיל אותה.
לכן התרבות והעיר מחוייבות זו לזו מבחינת קנה מידה. עיר שתגדל מעל לקנה המידה של התרבות שלה לא תצליח לתפקד מוניציפלית ותתפרק לערים שונות. עיר שתכסה שטחים נרחבים מדי, כאלו שלא יאפשרו מפגשים בין קהילותיה השונות, תפתח איזור חברתי לוקאלי שלא יאפשר לקהילות שלה לחיות בכפיפה אחת (והלכה למעשה תתפרק).
האבטיפוס הקיצוני הוא מגדל בבל$ויהי כל הארץ שפה אחת ודברים אחדים: ויהי בנסעם מקדם וימצאו בקעה בארץ שנער וישבו שם: ויאמרו איש אל רעהו הבה נלבנה לבנים ונשרפה לשרפה ותהי להם הלבנה לאבן וְהַחֵמָר היה להם לַחֹמֶר: ויאמרו הבה נבנה לנו עיר ומגדל וראשו בשמים ונעשה לנו שם פן נפוץ על פני כל הארץ: וירד ה׳ לראות את העיר ואת המגדל אשר בנו בני האדם: ויאמר ה׳ הן עם אחד ושפה אחת לכלם וזה הַחִלָּם לעשות ועתה לא יבצר מהם כל אשר יזמו לעשות: הבה נרדה ונבלה שם שפתם אשר לא ישמעו איש שפת רעהו: ויפץ ה׳ אֹתָם משם על פני כל הארץ ויחדלו לבנת העיר: על כן קרא שמה בבל כי שם בלל ה׳ שפת כל הארץ ומשם הפיצם ה׳ על פני כל הארץ:״ (בראשית יא, א-ט)$. ראוי לשים לב שהסיפור של בבל מזהה בין עיר למגדל. מגדל גבוהה מדי נתון לעומסים קיצוניים ומתמוטט. עיר גדולה מדי מתפרקת לרכיביה. בזמן הקמתה של בבל אין חלוקה תרבותית בין כל יושבי הארץ. ולכן ברגע שיגיעו לגודל מסויים העיר תקרוס למגוון תרבויות.
מהכיוון השני, עיר בת תרבות ורסטילית ומספר מצומצם של תושבים יכולה לבלוע את הערים הסמוכות אליה (תל אביב=>יפו). 
במקביל, התרבות משמשת ככוח המחבר. היא יוצרת תחושת קהילה ושייכות, גם במרחבים שבהם התשתית הפיזית מפורקת או לא רציפה. טקסים עירוניים, פסטיבלים, ואפילו דפוסי התנהגות יומיומיים כמו האופן שבו אנשים ממתינים בתחנות אוטובוס או מתנהלים בשווקים – כל אלה יוצרים סדר מסוים בתוך הכאוס העירוני.
לכן, התרבות אינה רק תוצאה של החיים העירוניים אלא גם הסיבה להם. היא מה שמאפשר לאנשים לחיות יחד בצפיפות, לשאת הבדלים, להתמודד עם קונפליקטים ולמצוא קונצנזוס מרחבי. התרבות מעצבת את העיר, בדיוק כפי שהעיר מעצבת את התרבות. במובן הזה, התרבות אינה רק נוכחת בעיר – היא עצם הווייתה.
<img src="/pgmr/imgs/IMG_0421.jpg" class="scheme-img">
<video id="myVideo" controls="">
				<source src="imgs\סימולציה.mp4" type="video/mp4">
				Your browser does not support the video tag.
			</video>
#העיר: בין טבע לתרבות
העיר היא אובייקט טבעי מחד, וסובייקט תרבותי מאידך. היא תוצאה של מהלך פסודו-דטרמיניסטי, היא טבע נוקשה ובלתי-נמנע של המין האנושי; מנגד, היא דומה ליצירת אמנות - אולי המעולה מכולן - מלאכותית לחלוטין, של היצור האנושי. היא איננה מחוז למילוי צרכים בלבד, כי אם, בבסיסה, רעיון אסתטי (במובן הרחב ביותר) שנרקם בִּזְמַן וּמָקוֹם על ידי קולקטיב. ערים הן יצירות שמורכבות מתנאים גיאוגרפיים ומרוח אנושית. הגיאוגרפיה מורכבת אף היא, מתנאים לוקאליים-משתנים ואוניברסליים-קבועים. אולם הפעולה של יצירת העיר היא אנושית כולה. יחד עם קבלת האקלים והקרקע הפעולה האנושית מסתתת בהם קווים. התנאים הגיאוגרפיים מהווים נקודת התחלה ממנה נבנית העיר. הילכך, תכנית האב האורבנית צריכה לשאוב השראה מחיוניותו של תהליך השלכת השאיפות האסתטיות על הגיאוגרפיה.

##אורבניזם: השיטה שמחברת רוח וחומר
(חיבור בין התיאוריות האסתטיות לרעיונות תכנוניים קונקרטיים, כהקדמה להבנה של מודלים אורבניים בירושלים.)
השיטה שמחפיפה ומכפיפה את הרוח על החומר ויוצרת עיר נקראת אורבניזם. קיימים אורבניזמים שונים ואפילו באותה העיר בתקופות שונות, ואפילו באותה העיר במקומות שונים בתוכה; לא רק מפני שהתנאים שונים, אלא גם ובעיקר משום חשיבותו של המיתוס שעומד בבסיסה.

#ירושלים: תכונות גיאוגרפיות ותרבותיות
בכתובים מצוינות שתי תכונות של העיר ירושלים. ״ירושלים הרים סביב לה״, ושהיא ״עיר שחוברה לה יחדיו״.  
##"ירושלים הרים סביב לה": היבטים טופוגרפיים
התכונה הראשונה היא גיאוגרפית. התיאור מוסב כמובן על ירושלים העתיקה, שכללה את הר הבית (המוקף חומה), הר ציון ועיר דוד, הילכך ההרים הללו הם הגיאוגרפיה האורבנית של גבול ירושלים של ימינו. סוף הפסוק, ״מעתה ועד עולם״ מעיד על מצבה הטופוגרפי כקבוע. היעדרותו של מקור מים כנהר או ים בסביבתה מבחין את ירושלים מרוב ככל הערים ההיסטוריות, ובמקומו, תכונתה הטופוגרפית היא המחולל האורבני שלה.
##"עיר שחוברה לה יחדיו": תכנון ורציפות עירונית
(מעבר מהתנאים הפיזיים לממד התכנוני: כיצד רעיונות אורבניים עונים לאתגרים הטופוגרפיים.)
התכונה השנייה איננה מחויבת כמו הראשונה, אלא, כפי שהפסוק מעיד ברישא, חיבורה יחדיו מהוה הגדרה של ״ירושלים הבנויה״ דווקא - כלומר תוצאה של תכנון. השלכה של שתי התכונות זו על זו מעורר קושי תכנוני ייחודי כי בין הגבעות ישנם עמקים, שמפסיקים את הרצף הבנוי העירוני מסיבות גיאוגרפיות, היסטוריות, צבאיות ובימינו גם חוקיות, ובכך מונעים את החיבור בין הגבעות. 

#המבנה העירוני של ירושלים
המהלך שהסתיים בהגשת הביניים התבונן בקנה מידה של גבעה אחת והיקפה. הוא הוביל אותנו למסקנה אינטואיטיבית שנוגעת לניתוק הפרקטלי שמתרחש בין חלקי השכונה (רגיסטרים בניות), חלקי הגבעה (המוזיאון והשכונה), וחלקי העיר, ולעיסוק במושג הקו; הקו הוא ליניארי (מחבר א ל-ב) מחד ודיכוטומי (מפריד בין ג ל-ד) מאידך. בעוד שזוהי תובנה חשובה בדבר קריאותו של המצב הקיים, התרשמנו שתכנון הקו - גם אם על בסיס פרדיגמות שונות ומגוונות לשרטוטו ולעיצובו - אינו עונה על הקושי התכנוני המוזכר למעלה. חזרנו אל שולחן השרטוט.
##התכנון המרחבי: מדרונות, עמקים וצירי תנועה
רובה הבנוי של ירושלים ממוקם על שיפועי ההרים, כאשר המגרשים משורטטים במקביל למדרון הטופוגרפי, וצירי התנועה השכונתיים ניצבים לו. כלומר, הבינוי נשמע לתכונה הראשונה של העיר. באמצעות סימולציה של תנועה במרחב, זיהינו שבעוד שזהו מצב הבינוי בעיר, רשת צירי התנועה הראשיים, הרוכסים יחדיו את רכסי ההרים, מצויים דווקא בעמקים. מלבד קישוריות אספלטית, העמקים והמדרונות הנמוכים מציעים גנים גדולים. 
##הרציפות של מבט כמחולל עירוני
חתך מזרח-מערב אורבני מגלה מקצב פחות-או-יותר קבוע של גבעות, שלמרות שאין רציפות בנויה או הליכתית ביניהן, הן מקיימות רציפות אחרת: רציפות של מבט. תכונה זו איננה טופוגרפית בלבד, כי אם תוצאה של תכנון, ורנקולרי ככל שיהיה. מדרון אחד מסתכל אל פסגת גבעה אחרת, שבה ממוקם מוזיאון, תחנה מרכזית או בית תפילה עתיק. הרציפות הזו היא היא העירוניות הירושלמית.
