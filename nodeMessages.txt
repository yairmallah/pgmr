ארכיטקטורה:
הגבול התחתון של הסימולקרה (לכיוון הסימולציה). הארכיטקטורה היא תכנון, לכן היא רעיונית, אולם היא שואפת להתקרב למציאות ככל האפשר.
הארכיטקטורה מקבלת מושגים מופשטים ומקרבת אותם ככל האפשר למערכות קונקרטיות.
המושג הופך לפרוגרמה, המוזיקה לסדר, המרחב לחלל, המתמטיקה (והאלגברה בעיקר) למחבר, והמיתוס לקונספט.
ארכיטקטורה היא היש של הבנייה.
שמנוגד ליש של האדם.
ארכיטקטורה היא הקונספטואליזציה של קונטקסט.
ארכיטקטורה היא ההגשמה של קונספט.
ארכיטקטורה היא מגבר לחיים עצמם.
###gen
###

טרור:
פעולה אלימה של גוף על סביבה. הוא מקור כח מנוגד ומשלים לבירוקרטיה, מפני שהוא נובע מעיגון זהותו של אינדיבידואל בהתנגד להשפעת הסביבה עליו.
במדיה, הוא מתייחס לאספירציות של בני אדם או גופים, אולם יש לו נוכחות גם בארכיטקטורה ובמרחב הממשי.
למשל, החומה האטלנטית בזמננו, שאיננה פועלת עוד בשירות של סביבה, מהווה סוכן עצמאי, היא ישות טרוריסטית.
במיתוס, אלת המריבות אריס הניחה תפוח זהב עם הכיתוב ״ליפה מכולן״ על שולחן החתונה שאליה לא הוזמנה, שעליו רבו שלוש אלות, מה שהוביל למלחמת טרויה.
###gen
###

בירוקרטיה:
שלטון פקידים. פעולה של סביבה על גוף שמטרתה לפרמט את הזהויות. מקור כח מנוגד ומשלים לטרור, שפועל לייעל מערכת על ידי קודיפיקציה של הרכיבים בה.
מלבד ביטויה כמדינה מנהלנית, בירוקרטיה מתגלמת גם בארכיטקטורה. לדוגמה, רשת הבונקרים שנבנו בשירות המפלגה הנאצית לאורך האוקינוס האטלנטי הוותה פעולה של הבירוקרטיה.
במוזיקה, תורת הקונטרפונקט משבצת חומר מוזיקלי בתבנית מאחידה ומוסדרת על פי כללים.
###gen
###

אנרכיה:
פעולה של סביבה על עצמה. בתוך מערכת בירוקרטית האנרכיה דומה לטרור, בכך שהיא מערערת על הסדרים הקיימים, אולם היא שואפת לייצר סדרים לעצמה בדומה לבירוקרטיה.
במתמטיקה, אנרכיה דומה לאידיאל בהיותה תת-חוג נפרד מכל החוג, אשר בשעה שהוא פועל על איבר מהחוג, הוא מוציאו מהסביבה שלו ושואב אותו לאידיאל.
במיתוס, אנטיגונה רוצה לקבור את אחיה פוליניקס בניגוד לחוקי המלך אבל מתוך נאמנות לחוקי האל.
###gen
###

מודרניזם:
תנועה אידיאליסטית מאחדת. התקופה בה לראשונה נצרכה השאלה ׳מהי ארכיטקטורה׳. בנויה על תשתית של מושגים ואבחנות, ושואפת לייצר מתוכן טקסונומיה על המציאות.
###gen
###imgs/מודרניזם.gif&מודרניזם כייצור קודיפיקציה של מושגים

פוסט-מודרניזם:
תנועה אידיאליסטית מפרקת. הפוסט-מודרניזם מפרק את המושגים של המודרניזם ומייצר במקומם מערכת מיתוסים ונרטיבים שאינם מחויבים להלימה ביניהם. הוא מהווה תגובה טרוריסטית למודרניזם שקדם לה, והוא פניה התרבותיים של החברה האינדיבידואליסטית.
###gen
###imgs/פוסטמודרניזם.jpg&פירוק של מושגים מודרניסטיים ללמנטים עם מערכות יחסים מקומיות, נרטיביות

מלחמה:
בין לחם לחלום
###gen
###

גלוקליזציה:
פירוד של מרחבים, כתגובה לגלובליזציה. יצירה של אבחנות לוקאליות פנימיות – המשתנות בין מקום למקום.
###gen
###

לוקאליות:
המרחב המסוים כשלעצמו.
###gen
###


מושג:
המושג הוא יחסו של אדם לעולם. הוא מה שאדם נותן לעולם. לפני אדם, לא היה מושג ולא היה צורך בו. אחרי אדם, הוא האופן היחידי להתייחס ישירות לנואומנה. הוא תנאי הכרחי לגילוי המתמטיקה. המושג הוא הפך המיתוס.
###term
###imgs/מושג.png&מושג כמסגור אנושי לעולם&&imgs/מושג2.png&מושג כהתוויה של אלמנטים

אדם:
אדם הראשון הוא האבטיפוס הראשון של היצור האנושי, שהבא אחריו יהיה אנוש. הוא הראשון להשתמש בשפה כמערכת טקסונומיה ובכך להגדיר ולייצר אבחנות מהותיות בבריאה. בפעולה זו הוא משנה את מעשה בראשית.
״ויצר ה׳ א-להים מן האדמה כל חית השדה ואת כל עוף השמים ויבא אל האדם לראות מה יקרא לו וכל אשר יקרא לו האדם נפש חיה הוא שמו:״ (בראשית ב, יט)
###term
###imgs/אדם.png&האדם מייצר אבחנות בבריאה

שפה:
מערכת דיסקריפטיבית דינמית. מייצרת סמלים על גבי הנואומנה.
###term
###

קו:
אלמנט חד מימדי.
מתוקף היותו חד מימדי, מוגדרים על קו אך ורק הכיוונים קדימה ואחורה ולכן הוא דומה למסילה, ומצד שני מתוקף היותו שוכן במישור בדרך כלל הוא מפריד בין תחומים ולכן הוא דומה לגבול ולשפה.
###term
###imgs/קו_פרקטל.gif&קו כישות חד מימדית&&imgs/גבול.jpg&החומה הסינית, קו גבול מדיני&&imgs/מסילה.jpg&מסילה

גבול:
אלמנט ההפרדה בין תחומים שונים.
על גבי מפה המבחינה בין אלמנטים שונים גבול תמיד יהיה במימד אחד פחות מהאלמנטים אותם הוא מגביל. לכן על גבי המקרה הנפוץ שלה, מפה דו מימדית, הגבול הוא קו חד מימדי.
###term
###imgs/גבול.jpg&החומה הסינית, קו גבול מדיני

טקסונומיה:
מיון למינים וזנים שאינו דן בשאלת מהות החלוקה, אלא בשאלת איכות החלוקה (איך לחלק). ניתוח בתחום הפנומנה.
###term
###

פנומנה:
הדבר כפי שמופיע לתודעה האנושית, בניגוד לנואומנה.
###term
###

נואומנה:
הדבר כשלעצמו, בניגוד לפנומנה.
###term
###

סטרוקטורה:
מבנה עצמי של דבר. קריאת דבר (ככל שניתן) כנואומנה, על ידי זיהוי סדרים מהותיים בו. ניתוח בתחום הנואומנה.
###term
###


מתמטיקה:
מתמטיקה היא החכמה שלא שואלת למה. היא תוצאה של נתק תקשורתי בין אדם לעולם הטבעי. גילתה אותה חוה, ואחר כך הנחילה אותה לאדם בכלל. המתמטיקה היא תוצאה של מערכות יחסים בין מושגים, שלפניה היו בלתי תלויים. היא מטרימה את המרחב והופכית למוזיקה.
###math
###imgs/מתמטיקה.jpg&מערכות יחסים בין מושגים

מסילה:
מסילה היא פונקציה רציפה מהקו הישר אל המרחב. ככזו, המסילה מתנהגת כמו קו - במובן שהיא מתחילה בנקודה מסוימת וכוללת את כל הנקודות אליהן מגיעים כשמתקדמים עם המסילה.
המסילה מוגדרת לפיכך באמצעות נקודת התחלה כלשהי וכיוון התקדמות.
###math
###imgs/מסילה.jpg& 

פונקציה:
במתמטיקה פונקציה היא פעולה שלוקחת אובייקט מתחום מסוים ומחזירה אובייקט מטווח מסוים (אחר או זהה לתחום). באופן טיפוסי פונקציה ממפה איברים מהתחום לטווח שלה, וכך היא מתארת את הקשר ביניהם. כך לדוגמה פונקציה תקבל מספר בין 0 ל360, תקרא אותו כזווית, תתרגם אותו לשיפוע, ותוציא חומר שיכול לייצר את השיפוע הזה.
###math
###imgs/פונקציה.jpg&דוגמא לפונקציה. מקבלת שיפוע ומחזירה חומר

חוה:
חוה אכלה מעץ הדעת לפני שאכלה מעץ החיים, ובכך הנחילה מוות לעולם. היא גם הראשונה להביא חיים לעולם.
״ותרא האשה כי טוב העץ למאכל וכי תאוה הוא לעינים ונחמד העץ להשכיל ותקח מפריו ותאכל ותתן גם לאישה עמה ויאכל:״ (בראשית ג, ו)

###math
###

גרדיאנט:
כיוון ניצב לקו הטופוגרפיה על גבי מישור כלשהו; הוא השיפוע התלול ביותר ביחס לנקודה. הוא הפלט של פונקציית שדה סקלרי. במרחב אמיתי הוא הדרך היעילה ביותר לעבור בין קווי טופוגרפיה שונים, ובכך הוא מבטא היררכיה מוחלטת.
###math
###

אורתוגרדיאנט:
הניצב לגרדיאנט, כלומר גובה אחיד על גבי מישור כלשהו. הוא מבטא מדרגה בהיררכיה, שכל הגורמים בתוכה כפופים למדרגות שמעליה ובעלי סמכות על המדרגות התחתונות לה.
האורתוגרדיאנט במתמטיקה הוא המקבילה לקו טופוגרפיה במרחב.
###math
###

שדה סקלרי:
פונקציה על מישור מוגדר המקבלת שתי קואורדינטות (x, y) ומוציאה את הקואורדינטה השלישית – גובה הנקודה (z). הפונקציה מתנהגת כמו בדיקת מפה שמחזירה את הטופוגרפיה.
###math
###

אלגברה:
מערכת במתמטיקה לתיאור פעולות בין מספרים. אלגברה מהווה הפשטה של חיבור, כפל, וכו' כדי לאפשר לדבר עליהם במונחים כללים יותר.
###math
###

חוג:
מבנה אלגברי (אלגברה) שמאפשר להכפיל ולחבר איברים בחוג, כך שתוצאות הפעולות האלגבריות נשארות בתוך החוג.
###math
###

אידיאל:
במתמטיקה אידיאל מהווה תת חוג. קבוצה של איברים בתוך החוג שמתנהגים כמו חוג בפני עצמם ובנוסף מושכים לתוכם את כל שאר החוג. מכפלה של איבר באידאל עם איבר בחוג תהיה באידאל.
###math
###imgs/אידאל.gif&האידיאל (הקצה החיצוני של הטבעת) מותח אליו את איברי החוג (כל הטבעת) ומתנהג כמו החוג עצמו


מרחב:
מה שמפריד בין הבריות. המרחב הוא חומר הגלם של ארכיטקטורה (חומר הוא חומר הגלם של בניין). ניכוסו הראשון היה על ידי קין. העיר שבנה היא משכן התרבות, ועל כן היא ערש המוזיקה והאמנויות. העיר היא פני האדם, והכוחות המשפיעים עליה הם המושג מחד והמיתוס מאידך.
###spc
###imgs/מרחב.jpg&מרחב הוא מה שמפריד בין הבריות&&imgs/מרחב2.jpg&המרחב משותף לכל הבריות

קין:
קין הוא בן האדם הראשון. נע ונד עד שבנה את העיר.
״וידע קין את אשתו ותהר ותלד את חנוך ויהי בנה עיר ויקרא שם העיר כשם בנו חנוך:״ (בראשית ד, יז)
###spc
###

הר:
מרחב בעל טופוגרפיה רדיקלית שעליו יכולים לזרום נחלים. במובן אחר, הוא מרחב פעולה ליניארי בין טרור מוחלט לבירוקרטיה מוחלטת.
###spc
###

נחל:
זרם מים שמחוקק באדמה את הגרדיאנט למישור הממשי.
###spc
###

מפה:
תיאור סימבולי של מרחב. המפה מתרגמת אלמנטים מרחביים למרחב הסימבולי שלה, תוך שמירה על פרופורציה בפרמטרים מסוימים (מרחק, לדוגמה).
###spc
###

טופוגרפיה:
קו טופוגרפי הוא אוסף הנקודות בעלות גובה זהה על גבי מישור כלשהו.
###spc
###


מוזיקה:
אומנותו של יובל, היא האמנות הראשונה. בניגוד למתמטיקה שהיא כושר חשיבה, המוזיקה היא חכמת ההכרה, זו המהדהדת את המבנה הקוסמוגוני במבנה הנפש. היא יחס בין צלילים, שמתקיים בו-זמנית על ידי שלוש מערכות סינתקטיות: ריתמוס (קצב), מלודיה (מנגינה) והרמוניה (אקורד).  היא מטרימה את המיתוס.
###mus
###imgs/IMG_0420.jpg&צלילים עיליים

ריתמוס: 
במוזיקה או בארכיטקטורה, ריתמוס (קצב) הוא חלוקה סדורה של השדה שאך ורק ביחס אליו ימוקמו תופעות לוקאליות בזמן (פעמה) ובמרחב (גריד). קצב מובחן מתדר רק בהיותו חלוקת זמן שניתנת לתפיסה בחוש.
###mus
###

תדר:
תדר הוא גובה צליל. הוא מכפלת שני המאפיינים העיקריים של גל אקוסטי: מהירות הקול ואורך הגל. מהירות הקול היא קבועה, ומתקיים יחס הפוך בין אורך הגל וגובה הצליל, שהוא תרגומו של התדר לאוזן האנושית. ריתמוס הוא גם חלוקה קבועה של זמן ומרחב אלא שקנה-המידה שבו אנו חשים אותו לא מאפשר הרכבה של צליל אחיד בעל גובה מסוים.

מקצב:
מקצב הוא ביטוי קונקרטי ופרטיקולרי של ריתמוס. הוא קובע מאפיינים חזרתיים בעלי יחס אריתמטי מורכב לפעמה: מיושרים/סינקופיים (מיקום הדגש ביחס לפעמה), ארטיקולטיביים (משך הדגש), דינמיים (עוצמת הדגש) ותזמוריים (איכות הדגש).
###mus
###

יחס:
קיומו של אחד כלפי אחר, ובאורו של האחר.
###mus
###

מלודיה:
מלודיה (מנגינה) היא יחס בין צלילים, אלא שבניגוד להרמוניה, הוא מותנה ברציפות תחבירית של צלילים בודדים. ניתן לומר שהמלודיה היא מסילה על ציר הטמפורלי ועל הציר התדרי. כשם שהמרחב מפריד, המלודיה מפרידה, היות והיא תמיד נחווית על פני יותר מרגע אחד.
###mus
###

הרמוניה:
הרמוניה (אקורד) היא יחס מורכב בין צלילים, אלא שבשונה ממלודיה שמותנית ברציפות בין-צלילית, היא מתקיימת על ידי צירוף הצלילים ברגע אחד. היא פרופורציה בין תדרים שונים, אורדר שמשפיע על כל התופעות הסמוכות אחריו ואף לפניו. 
###mus
###

אורדר:
סדר הוא עקרון קומפוזיטיבי (קומפוזיציה) מארגן בעל מאפיינים ייחודיים.
###mus
###

קומפוזיציה: העמדה יחסית של תכנים.
###mus
###

יובל:
בנו של למך, והמנגן הראשון. יחד עם שני אחיו, יבל ותובל, נקשר עם הופעת התעשייה וערש התרבות.
###mus
###


מיתוס:
שכפול, או הפקעת משמעות, של המושג. המיתוס מרפרר למקור של המושג ומלביש עליו משמעות סימבולית. הוא פנומנה, מסמן של הדבר כשלעצמו. הוא נובע מהעונג שביצירה, שמקורו במוזיקה ובאמנויות.
###myt
###imgs/IMG_0421.jpg&הלב והמעיין&&imgs/מיתוס.jpg&שכפול מושגי של המקור

אנוש:
אנוש הוא האבטיפוס השני של מין האדם, אחרי אדם הראשון. הוא הראשון לתת לעצמים טבעיים משמעות של אלהות, ובכך הוא מחולל המיתוס.
###myt
###

לב:
במיתוס הלב נושא את החיות של האובייקט. הוא נמצא במרכז, ומפעיל את כלל הכוחות שמרכיבים את האובייקט. מתוקף כך הוא מייצר גם את קו הגבול שלו.
###myt
###

מעיין:
במיתוס מקור מים נובע. מקורו של המעיין הוא במים שאינם גלויים, והפעולה שלו היא הרוויה שלהם בעולם. בנביעות הרריות, מעיין יוצר נחל.
###myt
###
